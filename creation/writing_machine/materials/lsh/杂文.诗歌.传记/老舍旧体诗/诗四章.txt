诗四章
　　　　（一）　七七纪念

　　抗战今开第五年，男儿志在复幽燕！
　　儿生能答人问福？一生应为天下先！
　　斜凝双星秋欲晓，西风万马血飞烟；
　　多情最是芦沟月，犹照英雄肝胆鲜！

　　（二）　沫若先生邀饮赖家桥

　　家山北望隔中原，相对能无酒一樽？
　　薄醉欲倾前日泪，红颜未是少年痕！
　　平桥翠竹清如水，晓日白莲香到根；
　　篱外桑麻诗境里，柴扉不掩傲朱门。

　　（三）　述　　怀

　　辛酸步步向西来，不到河清眉不开！
　　身后声名留气节，眼前风物愧诗才；
　　论人莫逊春秋笔，入世方知圣哲哀；
　　四海飘零余一死，青天尚在敢心灰！

　　（四）　贺冰心先生移寓歌乐山

　　敢为流离厌战争，乾坤终古一浮萍；
　　茅庐况足遮风雨，诗境何妨壮甲兵。
　　移竹渐添窗影绿，飞花时映彩霞明；
　　鸟声人语山歌乐，自有文章致太平！

　　一九四一年
　　载一九四一年八月二十三日《新蜀报》
　
　




　

