诗四首
　　　　（一）　沔县谒武侯祠

　　淡泊于今尚若斯，清流疏柏武侯祠。
　　三分未竟贤臣志，一表应怜庸主师！
　　大汉衣冠余百劫，中原烽火似当时；
　　死而后已同肝胆，海内飞传荡寇旗！

　　　　（二）　潼关炮声

　　瓦砾纵横十万家，潼关依旧障京华。
　　荒丘雨后萌青草，恶浪风前翻血花；
　　堪笑晴雷惊鸟雀，誓凭古渡斗龙蛇；
　　山河浩气争存灭，自有军容灿早霞！
　　一水惊蛇岸欲流，黄沙赤血撼天浮！
　　奇兵无愧关河险，壮志同消今古仇；
　　峪口新营嘶战马，山腰古道隐耕牛；
　　连宵炮火声声急，静待军情斩贼头！

　　　　（三）　过天津桥

　　天津桥外古亭林，几代风流余鸟音！
　　白鹤云间山色远，黄牛车缓柳阴深；
　　桑麻未异丰年景，刀火偏多报国心；
　　肯向鹃声卜末劫，金戈铁马动长吟！

　　（四）　白马寺

　　中州原善土，白马驮经来。
　　野鹤闻初磐，明霞照古台。
　　E钟群V默，一梦万莲开。
　　劫乱今犹昔，焚香悟佛哀。

　　一九三九年秋北战场
　　载一九三九年十一月《弹花》第三卷第一期
　
　




　

