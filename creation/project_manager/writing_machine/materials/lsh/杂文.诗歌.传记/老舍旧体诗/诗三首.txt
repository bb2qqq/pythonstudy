诗三首
　　（一）　观《连升三级》

　　　　泉州高甲戏，三级喜连升，
　　　　独辟新风格，时翻古乐声；
　　　　状元无点墨，皇帝似多情，
　　　　入骨肆嘲讽，人民眼更明。

　　（二）　赠鲤声剧团

　　可爱莆仙剧，风流世代传；
　　弦歌八百曲，珠玉五千篇；
　　魂断团圆后，神移笑语前；
　　春光芳草碧，莺啭艳阳天。

　　（三）　观林务夏同志演贻顺哥

　　八年尚忆钗头凤，①
　　今夕欣看烛蒂哥，
　　宜喜宜悲情似海，
　　轻愁微笑漾春波。

　　一九六二年四月
　　载一九六二年四月二十二日《福建日报》
　
　




　

