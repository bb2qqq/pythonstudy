贺全国文艺界抗敌协会成立
　　三月莺花黄鹤楼，
　　骚人无复旧风流。
　　忍听杨柳大堤曲，
　　誓雪江山半壁仇。
　　李杜光芒齐万丈，
　　乾坤血泪共千秋。
　　凯歌明日春潮急，
　　洗笔携来东海头。
　　一九三八年三月二十七日于武汉。
　　载一九三八年三月二十八日《文艺战线》第二卷第一期“中华全国文艺界抗敌协会成立纪念特辑”
　
　




　

