游日十七首
　　郭老：游日五周，事繁神倦，偶成小诗，不暇推敲，韵语日记耳祈斧正！致敬礼
　　老舍
　　一九六五年五月四日
　　附诗十七首

　　奈良三笠山

　　阿倍（阿倍仲磨或作阿郎）当年思奈良，
　　至今三笠草微黄。
　　乡情莫问天边月，
　　自有樱花胜洛阳。

　　赠今井――奈良书法家曾访华

　　文化交流古已然，友情如海海连天。
　　奈良香火唐年寺，未许乌云遮月圆。

　　奈良东大寺

　　佛光塔影净无尘，几点樱花迎早春。
　　踏遍松阴何忍去，依依小鹿送游人。

　　京都见初月

　　仰首青山俯首城，参差灯火万珠明。
　　东风不吝春消息，小月偷看桥外樱。

　　琵琶湖远望

　　琵琶湖映比良山，银色峰头碧玉湾。
　　莫怨樱迟红未绽，双鸠软语破春寒。

　　清水寺访大西上人

　　寿艳樱花秋艳枫，夏初嫩绿间深红。
　　高僧九十声如罄，日饮清泉伴古松。

　　西芳寺（亦号苔寺）

　　老僧禅罢播青苔，引水分沙着意栽。
　　山色轻添苔色碧，一灯幽处拜如来。

　　芦湖

　　一山微雨半湖烟，同上芦湖游客船。
　　富士银峰云隐隐，风来暗气艳阳天。

　　镰仓大佛

　　履响春城玉笛催，花旗商贾为何来？
　　谁家广告高三丈，古佛无言樱自开。
　　饮露餐风不记年，越南烽火又春天。
　　人间多少不平事，尽扫群魔胜入禅。
　　十丈庄严百炼身，几朝劫火泪成尘。
　　东方今日东风起，谁道樱花无主人。

　　聂耳墓献花
　　墓对茫茫大海波，英雄岂问命如何？
　　长城新筑君知否，七亿人民唱凯歌。
　　一束鲜花热泪新，悲歌长忆谱歌人。
　　精神不死天难夺，千古潮声东海滨。

　　赠木村菊男

　　木高十丈寿千秋，村雨山风铁干遒。
　　菊傲寒霜梅傲雪，男儿宝剑傲王侯！

　　赠有吉佐和子

　　有吉女文豪，神清笔墨骄；
　　惊心发硬语，放眼看明朝；

　　紫塞笳边酒（约饮于成吉斯庄之蒙古包），桔林月下箫（邀看所著《有田川》话剧以植桔为主要背景）；悲昂千代史（剧中女英雄名千代），白发战狂潮（台风来桔园受害千代已老仍奋战不懈）。松岛湾（诗人芭蕉游此未敢题诗）

　　一湾三百岛，岛岛锁春烟。
　　碧浪连沧海，横云遮远帆。
　　松涛香雨后，鸥影乱风前。
　　未敢题只字，芭蕉尊自然。

　　仙台鲁迅碑献花

　　青叶山前鲁迅碑，
　　永铭俯首与横眉。
　　拚将野草滴成乳，
　　敢怨春花雨若丝（是日微雨）。
　　红白旗开严敌我，
　　轩辕血荐决雄雌。
　　林边东海潮仍急，
　　忍听荒城晚翠词。（公园内有诗人晚翠词荒城　云月刻石）。
　
　




　

