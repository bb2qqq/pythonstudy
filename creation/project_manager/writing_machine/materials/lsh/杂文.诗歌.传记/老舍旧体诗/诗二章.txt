诗二章
　　　　（一）　过乌纱岭

　　古浪重阳雪作花，千年积冻玉乌纱。
　　白羊赭壁荒山艳，红叶青烟孤树斜。
　　村童无衣墙半掩，霜田覆石草微遮；
　　周秦文物今何在？牧马悲鸣劫后沙！

　　　　（二）　别凉州
　　塞上秋云开晓日，天梯玉色雪如霞。
　　乱山无树飞寒鸟，野水随烟入远沙。
　　忍见村荒枯翠柳，敢怜人瘦比黄花！
　　乡思空忆篱边菊，举目凉州雁影斜。

　　一九四○年
　　载一九四○年一月二日《新蜀报》
　
　




　

