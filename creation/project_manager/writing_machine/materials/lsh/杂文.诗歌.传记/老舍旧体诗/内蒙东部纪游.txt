内蒙东部纪游
　　（一）大兴安岭二首

　　　　　　　　（一）

　　蝉声不到兴安岭，①云冷风清暑自收。
　　高岭苍茫低岭翠，幼林明媚母林幽。
　　黄金时节千山雪，②碧玉溪潭五月秋。
　　消息松涛人语里，良材广厦遍神州。

　　　　　　　　（二）

　　岭上森林岭下田，牛肥香草乳如泉。
　　层楼灯火添新景，小市歌声入远烟。
　　伐木红旗明翠谷，运材铁轨接青天。
　　山中父老神枪手，系马白桦射雉还。③

　　一九六一年九月

　　（二）陈旗草原二首

　　　　　　　　（一）

　　陈旗一碧到云边，①莫谓江南景独妍；
　　六月人归花满地，②随时雨过翠连天。
　　远丘流雪群羊下，大野惊风匹马还。
　　隐隐牧歌何处起，遥看公社立炊烟。

　　　　　　　　（二）

　　主人好客手抓羊，③乳酒酥油色色香。
　　祝福频频难尽意，举杯切切莫相忘。
　　老翁犹唱当年曲，少女新添时代装。
　　蒙汉情深何忍别，天涯碧草话斜阳。

　　一九六一年九月

　　　　（三）达赉湖

　　丘原青未了，又到绿波前。
　　湖阔三江水，鱼肥百草泉。
　　白鸥翔紫塞，碧浪映霞天。
　　回望满洲里，边疆最北边。①

　　一九六一年九月

　　　　　　（四）札兰屯

　　诗情未尽在苏杭，幽绝札兰天一方；②
　　深浅翠屏山四面，回环碧水柳千行。
　　牛羊点点悠然去，凤蝶双双自在忙。
　　处处泉林看不厌，绿城徐入绿村庄。

　　一九六一年九月
　　载一九六一年《人民文学》十一月号
　
　




　

